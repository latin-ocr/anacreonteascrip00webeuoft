vita.

Natus sum Leo Weber Vimariae in Thuringis a. h. s. 68
mensis Iunii die undecimo patre Hugone, qui gymnasii Vimariensis
tum erat professor, matre Rosa e gente Bertramorum Halensi
oriunda. Fidei adscriptus sum evangelicae.

Vimariae litterarum elementis imbutus gymnasium, quod
Η. Rassovii auspiciis tum florebat, per tres annos frequentavi3
postea autem cum pater Isenacum, ut ibi gymnasio praeesset,
publice vocatus domicilium transtulisset, scholis Carolo-Fridericianis
interfui, donec vere anni 88 studiis academicis qui me darem
dignus iudicatus maturitatis testimonio instructus sum.

Ienam autem me contuli, ut studiis philologieis operam 'darem
gentis exemplum secutus non unum tantum. Quae quidem post
sex menses propter stipendia militaria Isenaci facienda interrupta
post annum recepi iisque Ienae per ter senos menses deditus
eram. Lectiones autem ibi adii Delbrueckii, Gaedechensii, Gelzori,
Goetzii, Gundermanni, Hirzelii, Klugii, Liebmanni, Regelii, Schraderi.
Α Ad exercitationes historicas Gelzer, metricas Goetz, palaeographicae
Gundermann benigne aditum mihi permiserunt; seminat-iorum '
philologici et germanici sodalis fui per annum. Quorum prae-
ceptorum omnium in his Goetzii erga me benevolentiam et
liberalitatem grata memoria retineo. Studia inde a vere anni 91
Monachiae per ter senos menses continuata summa comitate et
humanitate adiuverunt de Christ, R. Schoell, de Wolfflin, quorum
in seminariis receptus eram, ac de Brunn, cuius benignitas ad exer-
citationes archaeologicas ter aditum libenter mihi paravit; praeterea
Stumpfii lectiones audivi. Rudolfi Schoellii prudentiae et sagacitati,
Hem-ici de Brunnii aciei ingeniosae quam multa debeam me oon-
fitentem nunc utrumque non posse audire pia memoria dolet.

Bis autem horum annorum spatio ad exercitationes militares

auhumnales evocatus sum.

