Caput primum.

De Anacreontis vita eiusque carminum editionibus
antiquis.

'l'eo Anacreontis patria urbe anno 545 a Persis expugnata (Her. 1
168) poeta quin una cum popularibus Abderam sese contulerit non
dubium est, si quidem id, quod Suidas de eo dicit (s. v.): ἐκπεσών
δὲ Τέω. . .. ᾤκησεν ’Ἀβδηρα ἐν Θρᾴκῃ, veteres recte concluserunt
ex eius carminibus, quibus Thraciae urbis mentionem fecit (cf. eius
in Agathonem Abderiten epigramma A. P. VII 226 et fr. 130: praeterea
versum illum, qui de ‘l'eiorum colonia circumferebatur ’Ἄβδηρα καλὴ
Τηίων ἅποικίη Strab. XIV 644, quem Anacreontis esse coniecit
Crusius apud Pauly-wissowa I 2036). Quamdiu ibi fuerit non con-
stat, Samum autem certe tum venit, cum Polycrates totius insulae
imperium obtinuit. Veteres eodem tempore poetam etiam floruisse
tradunt (cf. Hieron. ad Ol. 62), quod cur sumpserint apertum est;
quia enim Polycratis in aula fuit eiusque magnificentiam carminibus
celebravit, id quod antiquis summus eius vitae eventus esse visus est,
aetatis robur iam adeptum Anacreontem eo se contulisse persuasum
habebant. Haec igitur ratio quamquam externarum tantum rerum
cogitatione nititur, tamen non prorsus falsa est: nam de urbis patriae
interitu cum ipse loquatur (fr. 36. 72), sic quoque ad annum 570
fere reducimur vitae initii terminum extremum.

De Samio eius vitae tempore veterum testimonia minime desunt2
omnia me hio reddere quia opus non est, sufficit vetustissimam om-
nium attulisse Herodoti memoriam 111 121, ubi de Oroeta Persarum
satrape Polycrati insidias parante haec leguntur: οἱ δὲ ἐλάσσονες
(oppositi sunt οἱ πλέονες 120) λέγουσι πέμψαι Ὀροίτεα ἐς Σάμον

1

